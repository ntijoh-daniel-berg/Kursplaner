Programmering 1, 100 poäng
Kurskod: PRRPRR01

Kursen programmering 1 omfattar punkterna 2—8 under rubriken Ämnets syfte, med särskild betoning på punkterna 2—4 och 7—8.

Centralt innehåll
Undervisningen i kursen ska behandla följande centrala innehåll:
Sekventiell programmering i det eller de valda programmeringsspråken.
Språkurvalet kan göras från såväl programspråk och skriptspråk som kompilerande och tolkande språk.
Ett av de valda språken ska stödja objektorientering på ett påtagligt sätt.
Programmeringsspråkets eller språkens grundläggande datatyper samt fördefinierade strukturer, regler och syntax.
Traditioner och trender i utvecklingen av programmeringsspråk.
Problemlösning och problemstrukturering.
Kontrollstrukturer, till exempel sekvens, selektion och iteration skrivna i ett implementerat programflöde.
Grunderna för klasser, objekt, egenskaper och metoder.
Variablers och konstanters synlighet och livslängd.
Enkla algoritmer, till exempel för sökning eller sortering.
Implementeringar av datastrukturer, till exempel array, lista eller trädstruktur.
Felsökning av källkod och undantagshantering.
De vanligaste programmeringsspråkens krav på körtidsmiljöer och operativsystem samt deras aktuella användningsområden.

Kunskapskrav

Betyget E
Eleven formulerar och planerar i samråd med handledare programmeringsuppgifter med pseudokod eller aktivitetsdiagram.
I planeringen väljer eleven med viss säkerhet kontrollstrukturer, metoder, variabler, datastrukturer och algoritmer som är adekvata för uppgiften.
Eleven implementerar någon sökningsalgoritm, sorteringsalgoritm eller annan algoritm i samråd med handledare.
I sin programmering skriver eleven, med konsekvent kodningsstil och tydlig namngivning, korrekt, strukturerad och enkelt kommenterad källkod med tillfredsställande resultat.
Dessutom väljer eleven med viss säkerhet ett uttryckssätt som är anpassat för att på ett tillfredsställande sätt interagera med den avsedda användaren.
Elevens färdiga program eller skript är utförda med tillfredsställande resultat i ett eller flera programmeringsspråk och innehåller sekventiell programmering och grundläggande objektorienterad programmering som är stabil och robust i program av enkel karaktär.
Eleven anpassar med viss säkerhet sin planering av programmeringsuppgiften och utför felsökning av enkla syntaxfel.
Innan programmeringsuppgiften avslutas utvärderar eleven med enkla omdömen programmets prestanda och ändamålsenlighet i någon situation och i något sammanhang.
Eleven kommunicerar om programmeringsuppgiften och dess utvärdering och använder då med viss säkerhet datalogiska begrepp.
När eleven samråder med handledare bedömer hon eller han med viss säkerhet den egna förmågan och situationens krav.

Betyget D
Betyget D innebär att kunskapskraven för E och till övervägande del för C är uppfyllda.

Betyget C
Eleven formulerar och planerar efter samråd med handledare programmeringsuppgifter med pseudokod eller aktivitetsdiagram.
I planeringen väljer eleven med viss säkerhet kontrollstrukturer, metoder, variabler, datastrukturer och algoritmer som är adekvata för uppgiften.
Eleven implementerar någon sökningsalgoritm, sorteringsalgoritm eller annan algoritm efter samråd med handledare.
I sin programmering skriver eleven, med konsekvent kodningsstil och tydlig namngivning, korrekt, strukturerad och noggrant kommenterad källkod med tillfredsställande resultat.
Dessutom väljer eleven med viss säkerhet ett uttryckssätt som är anpassat för att på ett tillfredsställande sätt interagera med den avsedda användaren.
Elevens färdiga program eller skript är utförda med tillfredsställande resultat i ett eller flera programmeringsspråk och innehåller sekventiell programmering och grundläggande objektorienterad programmering som är stabil och robust.
Eleven anpassar med viss säkerhet sin planering av programmeringsuppgiften och utför på ett systematiskt sätt felsökning av syntaxfel, körtidsfel och programmeringslogiska fel.
Innan programmeringsuppgiften avslutas utvärderar eleven med nyanserade omdömen programmets prestanda och ändamålsenlighet i några situationer och sammanhang.
Eleven kommunicerar om programmeringsuppgiften och dess utvärdering och använder då med viss säkerhet datalogiska begrepp.
När eleven samråder med handledare bedömer hon eller han med viss säkerhet den egna förmågan och situationens krav.

Betyget B
Betyget B innebär att kunskapskraven för C och till övervägande del för A är uppfyllda.

Betyget A
Eleven formulerar och planerar efter samråd med handledare programmeringsuppgifter med pseudokod eller aktivitetsdiagram.
I planeringen väljer eleven med säkerhet kontrollstrukturer, metoder, variabler, datastrukturer och algoritmer som är adekvata för uppgiften samt motiverar utförligt sina val.
Eleven implementerar några sökningsalgoritmer, sorteringsalgoritmer eller andra algoritmer efter samråd med handledare.
 sin programmering skriver eleven, med konsekvent kodningsstil och tydlig namngivning, en korrekt, strukturerad och noggrant och utförligt kommenterad källkod med gott resultat.
Dessutom väljer eleven med säkerhet ett uttryckssätt som är anpassat för att på ett gott sätt interagera med den avsedda användaren.
Elevens färdiga program eller skript är utförda med gott resultat i ett eller flera programmeringsspråk och innehåller sekventiell programmering och grundläggande objektorienterad programmering som är stabil och robust i program av komplex karaktär.
Eleven anpassar med säkerhet sin planering av programmeringsuppgiften och utför på ett systematiskt och effektivt sätt felsökning av syntaxfel, körtidsfel och programmeringslogiska fel.
Innan programmeringsuppgiften avslutas utvärderar eleven med nyanserade omdömen och med förslag på förbättringar programmets prestanda och ändamålsenlighet i flera situationer och sammanhang.
Eleven kommunicerar om programmeringsuppgiften och dess utvärdering och använder då med säkerhet datalogiska begrepp.
När eleven samråder med handledare bedömer hon eller han med säkerhet den egna förmågan och situationens krav.